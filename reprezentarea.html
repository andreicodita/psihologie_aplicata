<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=no">
    <link rel="stylesheet" href="procesepsihice.css">
    <title>Reprezentarea</title>
</head>
<body>
    <nav>
        <div class="logo">
            <a href="capitole.html">Înapoi</a>
        </div>
    </nav>
    <div class="container">
        <div id="home" class="flex-column flex-center">
            <div class="menu">
                <h1>Ce este reprezentarea?</h1>
               <p>Reprezentarea este primul nivel de organizare a activității mintale autonome, independent de prezența și acțiunea directă 
                a obiectelor externe. Sursa ei o constituie, firește, informațiile furnizate de senzații și percepții, iar baza ei obiectivă
                 este capacitatea mnezică a creierului.</p>
            </div>
            
        </div>
        <div id="home" class="flex-column flex-center">
            <div class="menu">
                <h1>Proprietățile reprezentărilor</h1>
                <p>Reprezentarile au mai multe proprietati commune care, indifferent de tipul lor,
                    le face sa constituie o clasa distincta de produse psihice:
                    <br>
                    1. Figurativitatea: potrivit definiției de mai sus, reprezentările redau ceea ce este
                    tipic pentru un obiect, caracteristicile care trec dincolo de exemplarele particulare dintr-o
                    anumită clasă de obiecte. Imaginea obținută prin reprezentare este semnificativă pentru
                    ceea ce obiectele au în comun. Schematizarea și generalizarea prin care se ajunge la
                    reprezentare nu trec însă dincolo de configurațiile concrete, de posibilitatea identificării
                    obiectuale.<br>
                    2. Operativitatea: J. Piaget definește reprezentarea ca o "reconstrucție operatorie"
                    care nu se poate realiza decât în prezența operațiilor intelectuale și a limbajului
                    extern. Caracterul operațional decurge la reconstituirea obiectelor la nivelul trăsăturilor
                    definitorii, ceea ce permite îndepărtarea de schema structurală a obiectului. Acest caracter
                    permite, de exemplu, redarea simultană a succesivului (ne putem reprezenta în 2-3 minute
                    derulări care în realizarea lor durează mult mai mult timp) sau transformarea simultanului
                    într-o succesiune (un arhitect poate avea în minte proiectul unei clădiri, pe care îl va
                    transpune dupa aceea, succesiv, pe hârtie, după cum constructorul va încerca realizarea
                    succesivă a proiectului conceput de arhitect).<br>
                    3. Panoramizarea: reprezentarea permite îmbinarea în imaginea mintala rezutată în
                    urma procesului a unor dimensiuni ale obiectelor care nu pot fi percepute la propriu decât
                    succesiv (spre exemplu, un cub nu poate fi perceput decât ca având trei fețe, în timp ce la
                    nivelul reprezentării se pot reda toate fețele sale).<br>
                    4. Integrarea: la nivelul reprezentării se realizează o reunire a dimensiunii
                    sensibile cu cea intelectuală, astfel încât se poate aprecia ca "fiecărei figuri îi corespunde
                    un sens și fiecărui sens o figură" (Mielu Zlate).<br>
                    5. Autonomia: deja la nivelul reprezentării se poate pune în evidență capacitatea de
                    desprindere de purtătorul lor concret pentru a circula în mediul social al acestuia. În
                    virtutea acestei capacități reprezentările pot deveni constrângătoare pentru comportamentul
                    individului, ele fiind receptate ca venind din lumea exterioară.<br>
                    6. Caracterul social: reprezentările exprimă întotdeauna un fond cultural comun, așa
                    încât se pot pune în evidență la nivelul lor componente sociale.
                    </p>
            </div>
            <div class="menu">
                <h1>Rolul reprezentărilor în cunoaștere și activitate</h1>
                <p>Rolul deținut de reprezentări în cunoaștere este deosebit în măsura în care se poate
                    afirma că majoritatea mecanismelor psihice au ca punct de plecare, ca punct de sprijin
                    sau chiar ca material concret reprezentările. Sistematizând, se poate aprecia că
                    reprezentările dețin în cadrul cunoașterii și acțiunii umane următoarele funcții:<br>
                    1. Permit "progresul" percepției, realizarea acesteia de o maniera completă și
                    adecvată;<br>
                    2. Constituie "materia primă" pentru gândire și operațiile sale, pentru imaginație
                    și procedeele acesteia;<br>
                    3. Reprezintă un punct de plecare în evoluția gândirii, în măsura în care imaginea, 
                    schematizând datele percepției, ușurează operațiile gândirii, în special
                    abstractizarea, constituind un intermediar între cunoașterea senzorială și concepte.
                    Astfel, sub acțiunea operațiilor gândirii, imaginea - reprezentarea se transformă în
                    concept figural , în care se rețin doar însușirile esențiale ale formei și configurației
                    obiectelor. Prototipul acestui gen de concepte cu baza direct în reprezentare îl
                    constituie figurile geometrice, la care trăsăturile definitorii sunt forma și raporturile
                    dintre elementele componente. În rezolvarea problemelor de fizică, mecanică sau de
                    geometrie, reprezentarea care însoțește raționamentul devine esențială atât pentru
                    decodificarea figurală a formulărilor verbale - construirea figurii, cât și pentru
                    identificarea soluției corecte;<br>
                    4. Permit concretizarea gândirii verbal-abstracte;<br>
                    5. Constituie una dintre sursele de informație importante pentru subiectul uman
                    concret;<br>
                    6. Sunt instrumente de planificare și reglare a conduitei umane, prin integrarea în
                    diferite tipuri de activități (de joc, de învățare, de rezolvare de probleme, de muncă,
                    de creație);<br>
                    7. Pot deține o funcție catharică, adică de detensionare nervoasă, chiar și pentru o
                    perioadă scurtă de timp;<br>
                    8. Reprezentările definesc ceea ce este realitatea pentru subiect (omul nu reacționează
                    la realitate așa cum este ea, ci așa cum îi este reprezentată, respectv așa cum o
                    anticipă și o așteaptă, fiind vorba , aici, în primul rând, nu de reprezentările
                    individuale, ci de cele sociale);<br>
                    9. Permit orientarea noastră în spațiu, la nivel mintal putându-se vorbi despre "hărți
                    psihologice" care ne permit orientarea într-un anumit spațiu (în orașul natal, spre
                    exemplu, unde diferitele localități nu au o aceeași încărcătură "simbolică",
                    diferitele zone nu sunt la fel de bine conturate, etc.);
                    </p>
            </div>
        </div>
    </div>
</body>
</html>